<!doctype html>
<html>
  <head>
    <meta charset="utf-8">
    <meta http-equiv="X-UA-Compatible" content="chrome=1">
    <title>simdilik.github.io by simdilik</title>

    <link rel="stylesheet" href="stylesheets/styles.css">
    <link rel="stylesheet" href="stylesheets/pygment_trac.css">
    <script src="javascripts/scale.fix.js"></script>
    <meta name="viewport" content="width=device-width, initial-scale=1, user-scalable=no">
    <!--[if lt IE 9]>
    <script src="//html5shiv.googlecode.com/svn/trunk/html5.js"></script>
    <![endif]-->
  </head>
  <body>
    <div class="wrapper">
      <header>
        <h1 class="header">şimdilik</h1>
        <p class="header">simdilik.org ☺</p>

      </header>
      <section>
        <h3>Kim?</h3>
        <p>Biz, yüreği dostluktan yana olan, sevgiye, güzelliğe ve iyiliğe inanan, kardeşçe bir yaşamın hayalini kuran ve bu uğurda elinden geleni yapmaya gönüllü olan, kapılara herkese açık bir topluluğuz. Herkesin içinde saklı olduğuna inandığımız güzelliği ve aşkı, birbirimize yüreklerimizi açarak ve tüm yaşamı kucaklayarak inşa edebilmenin umudu ve heyecanı içindeyiz. Hiçbir ayrım gözetmeden insanı seviyoruz ve bu sevgiyi büyütmek adına herkes için ortak bir payda olan bilim, sanat ve felsefenin kadim rehberliğine bağlıyız. Çocuklarımıza, kendi cevherlerini bulup keşfetmelerine, sonra o cevheri geliştirmelerine ve böylece kendileri olabilmelerine yardımcı olacak bir ortamı, imece usulü yaratmaya çalışıyoruz. Kısacası sevgisini, dostluğunu, bilgi ve becerisini paylaşmak isteyen gönüllülerle, bilim sanat ve felsefe alanında kendini keşfetmeye istekli çocuklarımızı ve aileleri bir araya getirmek, buluşturmak istiyoruz. Böyle bir faaliyetin gönüllüler için, çocuklarımız için, mahallemiz için, ülkemiz için, en nihayetinde insan için iyilikler getireceğine inanıyoruz. Buyurun, bir çayımızı için…</p>

        <h3>Ne?</h3>
        <p>Biliyoruz ki her çocuk, özeldir. Hepsinin ayrı ayrı zekâları ve yetenekleri vardır. Eğer onların, kendilerini keşfetmelerine yardımcı olursak ve onları kendi yeteneklerine uygun araçlarla ve öğrenim ortamıyla buluşturabilirsek, sahip oldukları özellikleri korumalarını ve geliştirmelerini sağlayabiliriz. Bu, tüm insanlık olarak bizim zenginliğimiz olur. Böyle bir öngörüyle bizler, en yakınımızdaki çocukları, yine en yakınımızdaki yetişkinlerle buluşturmak istiyoruz. Bilim, sanat ve felsefe temelinde kendi istedikleri eğitimleri onlara sunabilmeyi düşlüyoruz. Örneğin bir çocuk bize, “ben keman çalmak istiyorum” desin ve biz de ona, hem keman hem de keman çalmayı öğrenmesine yardımcı olacak bir gönüllü bulalım. Örneğin bir çocuk bize, “ben   heykeltıraş olmak istiyorum” desin ve biz de ona, bu yolda yardımcı olalım; malzemelerini tedarik   edelim, ortamını sağlayalım, vs. Örneğin üç beş çocuk bize, “biz kuşları merak ediyoruz, onları   tanımak istiyoruz” desin, biz de onlara kuşları tanıtalım, birlikte kuş gözlemi yapalım. Örneğin   çocuklar bize, “biz fizik, kimya, biyolojiye çok ilgiliyiz, deneyler yapmak istiyoruz” desin, biz de onlara   küçük ama etkili ve öğretici deneyler gösterelim. Örneğin çocuklar bize, “biz felsefeden hiç   anlamıyoruz ama çok da merak ediyoruz” desin, biz de onlarla birlikte düşünelim, soru sormayı ve   mantık yürütmeyi öğrenelim. Örneğin, örneğin… Kısacası yapacağımız / yapabileceğimiz onlarca şey   var, yeter ki sevgimizle hep yan yana olalım..  Etkinliklerimize katılmak isteyen çocuklar ve aileleri, “gönüllü arıyorum” formunu doldurup,   etkinliklerimizden birine başvuru yapabilirler. Mevcut seçenekler dışında yeni / farklı bir konuda   etkinlik açılmasını istiyorlarsa, “diğer” kutucuğuna bu taleplerini yazabilirler.   Etkinliklerimize gönüllü olmak isteyenler, “gönüllüyüm” formunu doldurup, etkinliklerimizden birine   başvuru yapabilirler. Mevcut seçenekler dışında yeni / farklı bir konuda etkinlik önermek istiyorlarsa, info@simdilik.org adresine e-mail gönderebilirler.</p>

        <h3>Nasıl?</h3>

        <p>Çok basit; sevgiyle, dostlukla ve neşeyle... Evet, çocuklara verecek en değerli varlığımızın sevgi, dostluk ve neşe olduğuna inanıyoruz. Bilim, sanat ve felsefenin de çocuklarımıza ancak bu şekilde geçebileceğini ve ancak bu şekilde kalıcı, sahici ve etik olabileceğini düşünüyoruz.</p>
        <p>Çok basit bir şekilde anlatmak gerekirse, bizler en yakınımızdaki çocukları, yine en yakınımızdaki yetişkinlerle buluşturmak istiyoruz. Bilim, sanat ve felsefe temelinde neyimiz varsa onlara sunabilmenin arzusu içindeyiz. Örneğin bir çocuk bize, “ben keman çalmak istiyorum” desin ve biz de ona, hem bir keman tedarik edelim hem de keman çalmayı öğrenmesine yardımcı olacak bir gönüllü bulalım. Örneğin bir çocuk bize, “ben heykeltıraş olmak istiyorum” desin ve biz de ona, bu yolda yardımcı olalım; malzemelerini alalım, ortamını sağlayalım, vs. Örneğin üç beş çocuk bize, “biz kuşları merak ediyoruz, onları tanımak istiyoruz” desin, biz de onlara kuşları tanıtalım, birlikte kuş gözlemi yapalım. Örneğin çocuklar bize, “biz fizik, kimya, biyolojiye çok ilgiliyiz, deneyler yaparak öğrenmek istiyoruz” desin, biz de onlara küçük ama etkili deneyler gösterelim. Örneğin çocuklar bize, “biz felsefeden hiç anlamıyoruz ama çok da merak ediyoruz” desin, biz de onlarla birlikte düşünelim, soru sormayı ve mantık yürütmeyi öğrenelim. Bir sürü başka örnek sayabiliriz çünkü yapabileceklerimizin sınırı yok, yeter ki isteyelim ve neşemizi hiç kaybetmeyelim…</p>

        <h4>Peki etkinliklerimize nasıl katılacaksınız?</h4>
        <p>Etkinliklerimize katılmak isteyen çocuklar ve aileleri, “gönüllü arıyorum” formunu doldurup, etkinliklerimizden birine başvuru yapabilirler. Mevcut seçenekler dışında bir konuda etkinlik açılmasını istiyorlarsa, “diğer” kutucuğuna bu taleplerini yazabilirler.
Etkinliklerimize gönüllü olmak isteyenler, “gönüllüyüm” formunu doldurup, etkinliklerimizden birine başvuru yapabilirler. Mevcut seçenekler dışında bir konuda etkinlik önermek istiyorlarsa,   info@simdilik.org adresine e-mail gönderebilirler.</p>

        <h3>Neden?</h3>
        <p>Çünkü gönüllüsü olduğumuz işin, yöntemsel bir özgünlüğünün olduğunu düşünüyoruz. Elbette çocuklara yönelik benzer gönüllü faaliyetlerin ODTÜ’de, Ankara’da yahut Türkiye’de yapıldığını biliyoruz ve çok önemsiyoruz, biz de gönülden destekliyoruz. Ama bu faaliyetlerin büyük bir kısmı, genellikle çocukları büyük ve kalabalık gruplar olarak toplu bir şekilde öğrenim sürecine dahil ediyor ve bu durum, ister istemez bir yüzeysellik doğuruyor. Bunun yanında çoğu gönüllü faaliyet, çocuklara günübirlik ya da dönemlik olarak sunuluyor. Böyle bir durum tespitinden yola çıkarak biz, iki şeye çok önem veriyoruz ve kendi özgünlüğümüzü de burada görüyoruz: Derinlik ve Süreklilik. </p>

        <strong>1) Derinlik: Birebir çalışmalar yahut usta çırak ilişkisi.</strong>
        <p>İlk hedefimiz, her çocukla özel olarak ilgilenmektir ve istediği çalışma alanında yalnızca ona özel bir zaman ve öğrenim ortamı sağlayabilmektir, çünkü biliyoruz ki her çocuk özeldir. Çocukları, pasif değil, aktif bir öğrenim sürecine dahil etmek istiyoruz. Teorik, kağıt üzerinde ve ezbere dayalı bir öğrenme modeli yerine, deneysel, kullanışlı ve sevgiye / isteğe dayalı bir öğrenme modeli öneriyoruz. Özellikle birebir çalışmalarla hedeflediğimiz şey, gönüllü ile çocuk arasında bir usta çırak ilişkisini tesis edebilmektir. Bu da bizi, ikinci hedefimize ulaşmamıza yardımcı olacaktır.</p>

        <strong>2) Süreklilik: Kalıcı bir öğrenim süreci ve yerleşik bir dostluk ilişkisi</strong>
        <p>Böyle bir gönüllü faaliyeti, ODTÜ’nün en yakınındaki mahallemizde yapmayı çok önemsiyoruz. Burada, etkinliklerimizin hitap edeceği yeterince çocuk olduğunu ve ODTÜ’deki yahut Ankara’daki bilim, sanat ve felsefe alanında bilgili, yetenekli ama en önemlisi gönüllü insanların tüm çocuklara yetecek sayıda olduğunu biliyoruz. Önemli olan onları yerleşik bir etkinlik alanında, sürekliliği sağlayarak bir araya getirebilmek. Böylece çocuklar, günü birlik yahut dönemlik bir etkinlik yerine, sürekli gelip gidebilecekleri bir yerde yıllar süren bir öğrenimin öznesi olacak ve gönüllülerle kalıcı bir dostluk ilişkisi geliştirecekler. Böylesi bir süreklilik, çocukların kendilerini ifade edebilmeleri ve tüm potansiyellerini gerçekleştirebilmeleri için en önemli ihtiyaçlardan biridir. </p>

        <h3>Nerede?</h3>
        <p>Şimdilik etkinliklerimizi, 100. Yıl’da, 1538 Sok. 14/2 adresinde gerçekleştiriyoruz. Henüz bir telefon hattımız olmadığı için bize iletisim@simdilik.org üzerinden e-maille ulaşabilir yahut ŞİMDİLİK facebook sayfamızdan mesaj gönderebilir yahut hafta içi 15.00 - 20.00 arasında, hafta sonu ise 9.00- 19.00 arasında misafirimiz olabilirsiniz.</p>

      </section>
      <footer>
        <p><a href="https://github.com/simdilik">github.com/simdilik</a></p>
      </footer>
    </div>
    <!--[if !IE]><script>fixScale(document);</script><![endif]-->

  </body>
</html>
